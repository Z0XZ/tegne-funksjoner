# Tegne funksjoner med Python og matplotlib

Du skal i denne oppgaven tegne funksjoner med python og matplotlib-biblioteket.

## Oppgave 1
a) Lag en funksjon som du kaller for f(x). Denne funksjonen skal returnere verdien til den lineære funksjonen f med stigningstall -4 og konstantledd 3.
b) Tegn funksjonen i Python ved å bruke matplotlib-biblioteket. Den lineære grafen skal tegnes for x-verdier mellom -5 og +3.
c) Regn ut nullpunktet til grafen numerisk (det vil si ved å prøve veldig mange ulike tall). Når du har regnet ut dette punktet skal du plotte et punkt der slik at dette markeres synlig i koordinatsystemet.

## Oppgave 2
a) Lag en funksjon som du kaller for g(x). Denne funksjonen skal returnere verdien til andregradsfunksjonen g som har funksjonsuttrykket g(x) = -x^2 - 2x + 4.
b) Tegn funksjonen i Python ved å bruke matplotlib-biblioteket. Parabelen skal tegnes for x-verdier mellom -5 og +3.
c) Regn ut nullpunktene til grafen numerisk (det vil si ved å prøve veldig mange ulike tall). Når du har regnet ut dette punktet skal du plotte et punkt der slik at dette markeres synlig i koordinatsystemet.
d) Lag programmet slik at det regner seg frem numerisk til x-verdiene hvor aksene skjærer hverandre.
e) Regn ut x-koordinatet til symmetrilinja til grafen og plott en vertikal stiplet linje der.
